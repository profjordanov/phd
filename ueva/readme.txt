Резюмето е синтезирана част на бизнес плана и трябва да представи
накратко:
- фирмата или организацията, която стои зад проекта
- мисията (например: въвеждането на студентите в цифровия свят чрез
интерактивно обучение, позволяващо използване на цифровите
технологии, с което едновременно се постига по-добро развитие на
платформата)
- описание на продукта (във Вашия случай предоставените услуги
чрез платформата) и логично описание на целевите пазари
(например студенти по икономика)
- представяне на основните цели (например облекчаване на процеса
на взаимодействие между преподаватели и студенти, или постигане
на по-добра организация и координация по отношение на текущия
контрол и текущите ангажименти на студените, а също тази
платформа може да дава възможност и за по-добри контакти с други
центрове на университета)
- представяне на маркетингова стратегия (която в класически и
обобщен вид включва направленията: продукт, цена, място
(реализация), промоция). Накратко може да дефинирате тези
елементи, включително с какъв инструмент набирате информация
или проучвате целевите потребители. Обърнете внимание на
законовата рамка за използване на платформата, т.е. с какви
нормативни документи се съобразявате при комерсиализация на
Вашия продукт.
- представяне на операционните параметри на платформата
(интегрирани облачни технологии и изкуствен интелект – сигурна
съм, че може да представите много информация).
- представяне на управленския и във Вашия случай технически опит
като мениджър на платформата (от колко години се занимавате с
проекта, образование, знания, умения за работа)
- кратко представяне на финансовите параметри и евентуалната
необходимостта от финансиране
